Vincenzo Italiano non vuole distrazioni verso Fiorentina-Juve con il ritorno di Vlahovic al Franchi: "Come il pubblico lo accoglierà? Questo problema non fa parte della preparazione alla partita. Le mie preoccupazioni sono il fatto che davanti sono forti con frecce che possono far male in ogni momento, che sono molto forti in difesa e vengono da 13 risultati utili in campionato. Mi auguro che lo stadio spinga noi per cercare di ottenere un risultato positivo. Ho bisogno del tifo per cercare di trascinarci: qui, quando il clima diventa caldo è bellissimo".
Il tecnico della Viola avverte i suoi difensori: "Domani bisogna stare molto attenti a Vlahovic perché in questo momento su tre palloni che gioca due li butta dentro. Dobbiamo cercare di dare valore alla partita di ritorno, arrivandoci con grosse possibilità di superare il turno".
Vuole una clima infuocato: "Percepiamo la grande rivalità che c'è con la Juventus. Cercheremo di onorare al meglio queste due partite. Domani dobbiamo cercare di galvanizzare il pubblico. Per metter in difficoltà la Juve dovremo fare una super partita. È una sfida importante per la città e anche per noi - osserva Italiano - Sappiamo che domani dobbiamo affrontare la partita da squadra matura. Soprattutto nella prima sfida dovremo essere molto attenti a tutte le situazioni".
Parlando dell'ipotesi che Allegri ricorra a un massiccio turnover, il tecnico viola dice: "Saranno problemi suoi. Qualsiasi formazione manderà in campo, sappiamo che domani dobbiamo essere squadra vera. Servirà grande maturità perché la sfida si gioca in 180 minuti".
L'allenatore dello Shakhtar Donetsk Roberto De Zerbi e i componenti italiani dello staff della squadra ucraina hanno lasciato Kiev e sono in viaggio verso un luogo sicuro, dove sono attesi nelle prossime ore. Lo apprende l'ANSA. Un ruolo determinante per questa operazione, come per altre degli ultimi giorni, è stato svolto dall'Uefa che si è costantemente tenuta in contatto con il presidente della Federcalcio, Gabriele Gravina, a sua volta impegnato nel fare da tramite con De Zerbi e i suoi collaboratori.
Torna al gol Simeone e il Verona si impone per 3-1 sul Venezia nel derby veneto della 27esima giornata di Serie A. Il Cholito, a secco da ben otto partite, firma una spettacolare tripletta e condanna i lagunari (inutile la rete di Okereke) al terzultimo posto in classifica in zona retrocessione. Continua quindi l’ottimo campionato della squadra di Tudor, vicina all'Europa, mentre Zanetti si aggrappa al match da recuperare con la Salernitana.
Il Verona saluta il ritorno di Simeone e si gode sia i gol del Cholito dopo otto partite a secco, sia un nono posto in classifica a ridosso della zona Europa. Tutt’altra musica invece per il Venezia, piombato al terzultimo posto e aggrappato ora al match da recuperare contro la Salernitana per non perdere il treno salvezza. Il primo tempo è molto equilibrato e non si vede il solito Verona arrembante e propositivo, anzi è il Venezia a creare più gioco e occasioni: al 17’ Lazovic salva sulla linea il colpo di testa di Okereke, al 26’ è Montipò a fermare il tiro di Ceccaroni con un bel guizzo, infine è Caldara a mettere alto di testa a porta quasi vuota. Ospiti inquadrati e solidi in difesa, ma l’imprecisione in area porta la prima frazione a chiudersi sullo 0-0: l’ultima occasione è per Ilic che sfiora il palo nell’unico lampo scaligero. Tudor non è per niente contento dei suoi e alza la voce, i risultati si vedono dopo appena due minuti dall’inizio della ripresa quando Caprari spara forte da dentro l’area ma Romero risponde alla grande. E’ il preludio a quanto accade al minuto 54’, quando Simeone soffia palla a un goffo Caldara e, solo davanti al portiere, torna al gol dopo otto partite di digiuno. L’Hellas si sveglia e prende in mano il pallino del gioco, il Venezia perde tutte le sue certezze e l’incubo si concretizza al 63’ quando ancora Simeone infila Romero sotto le gambe con una piccola (ma decisiva) deviazione di Busio. Diventa tutto troppo facile per la squadra di Tudor, Romero salva d’istinto su Lasagna ed evita la disfatta, ma ormai l’inerzia del match è totalmente dalla parte del Verona. Ma proprio quando sembra tutto fatto per l’Hellas, ecco che arriva il colpo a ciel sereno di Okereke all’81’ che riapre a sorpresa la partita: piccolo spavento per Tudor, il Venezia si butta in avanti alla disperata con tutti i propri uomini e allora gli scaligeri colpiscono all’89’ con il tris che stavolta non lascia più appello. È ancora Simeone, con la sua personale tripletta, a concretizzare al meglio un assist di Lasagna in contropiede: è game over per il Venezia.
LE PAGELLE
Lazovic 6,5 – Instancabile sulla fascia quando deve sia spingere che difendere, salva sulla linea il possibile vantaggio lagunare
Barak 5,5 – Meno incisivo e meno presente del solito, obbligato a uscire per problemi fisici
Simeone 8 – Finalmente si sblocca il Cholito dopo otto partite, una grande risposta dopo un periodo molto difficile
Caldara 4,5 – Prima si mangia il possibile vantaggio, poi commette un erroraccio sul primo gol veronese: partita da dimenticare
Henry 5,5 – Servito poco dai compagni, lotta e ci prova ma è troppo spesso solo là davanti
Okereke 6 – Sfiora il gol in avvio, poi scompare fino al lampo finale che almeno rende meno severo il risultato
Marcatori: 54’, 63’ e 89’ Simeone (VER), 81’ Okereke (VEN)
Ammoniti: Caldara
Il Verona ha guadagnato 40 punti nelle prime 27 gare di questo campionato, a partire dalla stagione 1994 95 solo una volta in Serie A la squadra veneta ha raggiunto questo traguardo più velocemente: nel 2013 14, quando ha impiegato 26 partite.
Prima di Giovanni Simeone, l'ultimo giocatore a segnare una tripletta in un derby veneto di Serie A era stato Sergio Brighenti, in Padova-Vicenza del maggio 1959. Nessun giocatore del Verona aveva mai segnato una tripletta in un derby veneto.
Programma chiaro per Viviani, Milano-Sanremo, Giro d'Italia e Mondiale: "Al momento sono nella selezione per il Giro, voglio tornare protagonista e ai livelli del 2018 per conquistare la ciclamino. Il sogno è anche vincere la Sanremo, ma non sarà facile. Mondiale? Il percorso mi è favorevole e se arrivassi nelle migliori condizioni potrei diventare un uomo importante per riportare l'iride in Italia".
Giovanni Simeone è il giocatore argentino che ha realizzato più reti nei maggiori cinque campionati europei (15).
Cinque delle ultime sei reti in Serie A di Giovanni Simeone sono arrivate contro il Venezia (l’altra contro l’Atalanta).
Giovanni Simeone è il primo giocatore a segnare una marcatura multipla sia nella gara di andata sia in quella di ritorno contro un singolo avversario in questa Serie A.
Giovanni Simeone ha realizzato 15 gol in questa Serie A, record per lui in una singola stagione. 11 delle sue 15 reti sono arrivate in gare casalinghe, record in un singolo torneo.
Per la terza volta dal suo esordio in Serie A Giovanni Simeone ha realizzato almeno tre reti in un singolo match: quattro contro la Lazio il 24 ottobre scorso, tre reti contro il Venezia oggi e tre contro il Napoli il 29 aprile 2018.
Marco Faraoni ha servito cinque assist in questa Serie A (due contro il Venezia), solo nella stagione 2020 21 ha fatto meglio (sette).
David Okereke è il giocatore del Venezia che ha realizzato più reti nella Serie A in corso (sei), primo gol di testa nel torneo.
Il Venezia non ha trovato il successo in 12 delle ultime 13 gare di Serie A (4N, 8P).
Gli azzurri di Sacchetti beffati 107-105 in trasferta nel terzo match delle qualificazioni al Mondiale 2023. Mannion con 23 punti e Vitali con 22 i migliori della Nazionale. Domenica rivincita con l'Islanda a Bologna: imperativo vincere per continuare ad inseguire la qualificazione
Nel corso del test privato con il team belga Wrt sui 4,226 km del circuito "Marco Simoncelli" di Misano Adriatico, il nove volte iridato nel motociclismo – che nel 2022 debutta con un’intera stagione automobilistica – ha completato 108 giri. Il miglior tempo sul giro è arrivato alla fine del long-run del pomeriggio quando Valentino ha fermato il cronometro a 1 minuto 32 secondi e 7 decimi. Il campionato Fanatec GT World Challenge Europe, la serie di riferimento a livello continentale per le supercar di classe Fia GT3, non prevede un numero di test limitato per i singoli team, i quali però non possono organizzare sessioni private nei 10 giorni che precedono la prima gara. Lunedì 7 e martedì 8 marzo per tutti i team sono in programma i test ufficiali al Paul Ricard, in Francia; il campionato, come anticipato, scatta da Imola con il primo round della Endurance Cup (3 aprile).