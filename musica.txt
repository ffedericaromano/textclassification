Dopo il successo registrato in occasione della sua 63sima edizione, la cui fase finale si è svolta nello scorso mese di agosto suggellata dalla vittoria del giovane e talentuoso sudcoreano Jae Hong Park, il Concorso Pianistico Internazionale Ferruccio Busoni lancia il nuovo biennio 2022/2023 ridefinendone la struttura e introducendo interessanti cambiamenti.
Per la sua 64esima edizione – le cui candidature sono aperte fino al prossimo 5 maggio – il Concorso Pianistico Ferruccio Busoni ripropone infatti il Glocal Piano Project (GPP) quale palcoscenico d’elezione per i suoi cento partecipanti, i quali avranno modo di esibirsi in una serie di showroom Steinway & Sons dislocati in tutto il mondo.
Cresce l’attesa per la terza edizione del festival Parma Cittàdella Musica: a luglio 2022, nella storica cornice del Parco Ducale di Parma, si alterneranno i grandi protagonisti della italiana e internazionale.
Il 9 luglio il Giardino ospiterà i Pinguini Tattici Nucleari, band che continua a collezionare dischi d’oro, di platino, doppio e triplo platino, per la prima tappa outdoor del loro Dove Eravamo Rimasti Tour.
Da lunedì 28 febbraio alle ore 14 saranno disponibili i biglietti sui circuiti TicketOne, TicketMaster e VivaTicket.
Il live dei Pinguini Tattici Nucleari sarà preceduto da Andrea Bocelli, artista da oltre 90 milioni di copie vendute nel mondo ed eletto ovunque testimonianza della più alta tradizione vocale italiana, che il 7 luglio porterà al Parco Ducale di Parma il suo tour in un unico speciale appuntamento.
Il 19 luglio sarà la volta di Sting, una delle più grandi star della musica internazionale. L’artista britannico si esibirà per la prima volta nella città emiliana, dove porterà sul palco del Parco Ducale il suo My songs tour 2022 (recupero del 23 luglio 2020 e del 20 luglio 2021).
Ad aprire il festival saranno, invece, i KraftWerk, che il 5 maggio saranno i protagonisti della speciale anteprima di Parma Cittàdella Musica  al Teatro Regio (recupero del 23 maggio 2020 e del 6 aprile 2021). I pionieri della musica elettronica si esibiranno con il loro incredibile show multimediale, che fonde insieme musica e arte performativa, per una tappa speciale del tour Kraftwerk 3-D.
I biglietti per il concerto dei Kraftwerk, di Andrea Bocelli e di Sting sono già disponibili sui circuiti e punti vendita TicketOne.it, TicketMaster.it e VivaTicket.com.
propone dal vivo le canzoni di The Solution Is Restless, il suo recente album di inediti. Un piccolo gioiello in un clima sospeso che declina trip-hop, afrobeat e un groove funky-jazz registrato con lo scomparso batterista Tony Allen e Dave Okumu, con special guest di alto lignaggio come Damon Albarn. Ma l’artista americana potrà arricchire la scaletta dei concerti con qualche rilettura scelta tra quelle pubblicate nel disco Cover Two, oltre che magari seguire a tratti la falsariga di Live (il suo primo album dal vivo). In più, negli ultimi tempi, Joan As Police Woman ha collaborato con la super band Gorillaz (in Simplicity, inciso nel loro ultimo disco Song Machine). Insomma tantissima carne al fuoco per una serie di live che si annunciano tra i più attesi tra i primi tour internazionali a ripartire.  Ecco le tappe del tour:
L’alfiere del rock d’autore mette in scena una serie di concerti antologici con la band: al scaletta promette di ripercorrere tappe come gli inni incisi nell’album d'esordio La Fine dei Vent’Anni, per poi proseguire con i pezzi di Vivere o morire e con quelli del terzo album  Semplice. Si parte il 31 da Bologna (Locomotiv). E ad aprile il giro tocca tutta l’Italia.
Non di sole chitarre e armoniche a bocca vive il bluesman di inizio Novecento, ma anche dei tasti neri e bianchi del pianoforte! Con questo breve excursus, ripercorreremo l’articolata storia del pianoforte afroamericano, prima di affrontare, in articoli successivi, le singole tappe in modo più approfondito
La storia del pianoforte afroamericano è un percorso mosso e articolato, affrontato sia da musicisti di estrazione piccolo borghese – e, quindi, legati alla musica eurocolta – sia da songster itineranti, privi (o quasi) di cultura musicale formale: ma, qualunque sia la loro ispirazione, troviamo sempre – declinati in modi differenti – alcuni caratteri comuni.

Elementi come il controtempo (la sincope), l’attenzione al ritmo, la frizione fra l’anima “nera” e la forma “bianca”, e la tendenza verso l’adozione di strutture stabili: che si tratti di Ragtime, Boogie o Blues, questo sarà il sottofondo che ci accompagnerà sempre.

Freak e Sperimentatori
Il nero liberato, anche dopo la Guerra di Secessione, continua ad essere molto spesso un reietto, e anche se dotato di talento, è sfruttato come sorta di “cagnolino ammaestrato”, da esibire sotto i tendoni degli spettacoli popolari itineranti.

È il caso, ad esempio del pianista Thomas “Blind Tom” Wiggins, alias Thomas Bethune, stella del circuito vaudeville, dove resta sino alla fine della sua vita: sa eseguire a menadito oltre settemila pezzi di repertorio, riesce a eseguire tre temi differenti in contemporanea (uno per mano, e il terzo con la voce), e suona pure alla Casa Bianca… Ma sempre povero resta!

Altro freak (ma un po’ più fortunato), e il pianista prodigio John William “Blind” Boone: tiene in carriera oltre settemila concerti, viaggia per oltre 144.000 miglia e – grazie a contratti vantaggiosi – riesce anche a guadagnare cifre importanti.

Sul versante classico incontriamo invece la figura meticcia di Louis Moreau Gottschalk: pianista virtuoso e  autore di metà Ottocento, “che di “nero” ha solo qualche goccia di sangue, ma che nelle sue composizioni per tastiera (le cosiddette “Fantasie creole”), immette elementi afroamericani, basate su rielaborazioni delle reminiscenze musicali assorbite nella madre patria in età infantile.

Taverne e barili di birra
Quando la produzione in serie di pianoforti assemblati diventa economicamente conveniente, il piano entra nelle possibilità anche degli artisti itineranti: prima tappa, nei saloon del Midwest, a rallegrare le serate dei boscaioli e dei manovali delle ferrate. Lo scopo è sostituire con efficacia gli strumenti tipici della folk song da ballo bianca, fiddle e banjo: la mano sinistra si incarica del ritmo, come il banjo, mentre la destra crea melodie, temi e improvvisazioni, sostituendosi al fiddle. É l’atto fondativo del Fast Western Piano, lo stile da cui deriva gran parte del lessico del pianoforte afroamericano: una maniera che si nutre di una frizione, di una tensione permanente fra lo strato più liquido della mano destra, e quello più solido della sinistra.

Lo stile istintivo, brutale, rumoroso, sincopato e fortemente ritmico del Fast western Piano fa scuola, e genera due correnti, in apparenza opposte. La prima è il permanere, a livello popolare e in consessi sociali borderline, di una musica pianistica chiassosa e allegra, informale e danzereccia (il Barrelhouse), dove sono più evidenti le radici africane e blues: l’impeto ritmico è incalzante, mentre la mano destra tenta con vari artifici (cluster, glissandi, tremoli) di emulare gli accorgimenti espressivi della più sensibile chitarra… E, da qui, arriveremo nel giro di pochi decenni al Boogie. La seconda è una sua reinterpretazione in chiave eurocolta, educata, che raffredda il bollore emotivo in una visione altamente formalizzata, condotta a ritmo di marcia: il Ragtime.